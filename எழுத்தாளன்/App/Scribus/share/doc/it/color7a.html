<html>
<head>
	<meta http-equiv="Content-Type" content="text/html; charset=UTF-8"/>
	<title>Raccolte colori in Scribus (6): colori Galaxy Gauge</title>
</head>
<body>
<h2>Raccolte colori in Scribus (6): colori Galaxy Gauge&trade;</h2>

<p><a href="http://www.galaxygauge.com/">Galaxy Gauge&trade;</a> &egrave; un'azienda specializzata in strumenti professionali per grafici, tra cui quelli attivi nel settore delle pubblicazioni scientifiche. Ha sede in Colorado (Stati Uniti), e i suoi mercati principali sono il Nord America, la Gran Bretagna, l'Irlanda e l'Oceania (Australia, Nuova Zelanda).</p>
<p>Le raccolte Galaxy comprese in Scribus corrispondono direttamente al sistema di corrispondenza e predizione dei colori Galaxy Gauge, per cui i campionari stampati sono disponibili direttamente presso la Galaxy Gauge. Una caratteristica probabilmente unica del sistema di corrispondenza dei colori Galaxy Gauge &egrave; la facilit&agrave; delle comunicazioni sul colore tra il grafico e il cliente. Mentre altri sistemi richiedono l'acquisto a prezzi elevati di cataloghi o campionari di colori, i grafici possono acquistare campionari stampati per i loro clienti a prezzi moderati e distribuirli per posta, cosicch&eacute; entrambe le parti vedono effettivamente i colori stampati quando decidono le caratteristiche grafiche dei loro progetti. Grazie all'inclusione del sistema di corrispondenza Galaxy Gauge in Scribus, gli utenti possono trasformare rapidamente in documenti digitali le decisioni che hanno preso.</p>

<h3>Raccolte di colori Galaxy Gauge&trade; distribuite con with Scribus</h3>

<p><b>Galaxy Color Map&trade; Pro Main:</b> questi colori CMYK corrispondono alla raccolta principale degli strumenti di predizione e progettazione grafica <a href="http://www.galaxygauge.com/p_col_cmp.html">Galaxy Color Map Pro</a>. Gli incrementi di colore sono del 20% per ciascun componente CMYK, e offrono una gamma pi&ugrave; ampia di ogni altra raccolta Galaxy. Una raccolta pastello ha incrementi del 5% per offrire variazioni minute per colori delicati CMYK. Il campionario stampato Color Map Pro esiste in versioni sia per la carta patinata sia per quella non patinata.<br><i>Numoer di colori: 1.287</i></p>

<p><b>Galaxy Color Directory:</b> questa raccolta corrisponde alla Galaxy Color Directory, che &egrave; compresa nella Color Map Pro e nella Color Zil. Comprende pi&ugrave; di settanta colori denominati, che sono utili per comunicazioni con il cliente e per progetti in cui i colori sono indicati da nomi piuttosto che da percentuali CMYK. <br><i>Numero di colori: 79</i></p>
<br>
<table width="100%"><tr><td align="center"><img src="images/galaxy_gauge.png" align="center" title="La raccolta Galaxy Color Directory in Scribus" alt="La raccolta Galaxy Color Directory in Scribus"/></td></tr></table>
<br>

<p><b><a href="color7b.html">Galaxy Color Harmonizer&trade;</a>:</b> questi colori CMYK corrispondono alla ruota Galaxy Color Harmonizer nello strumento Galaxy Color Map Pro, che permette all'utente di creare facilmente variazioni di piacevoli combinazioni di colori utilizzando incrementi CMYK progettati scientificamente e calibrati sulla gamma.<br><i>Numero di colori: 167</i></p>

<p><b>Galaxy Neutrals and Rich Blacks:</b> Questi valori di colore CMYK corrispondono agli strumenti di predizione per i colori neutri e &ldquo;rich black&rdquo; sullo strumento Color Map Pro.<br><i>Numero di colori: 48</i></p>

<p><b><a href="color7c.html">Galaxy Emotional Color Tool&trade;</a>:</b> questi colori CMYK corrispondono allo strumento Galaxy Color Mix and Emotions tool sugli atrumenti Galaxy Color Map Pro e Color Zil. Possono essere utilizzati per ottenere effetti emotivi usando specifiche combinazioni di colori e toni.<br><i>Numero di colori: 71</i></p>

<p><b>Galaxy Visible Color Spectrum:</b> questi sono gli equivalenti CMYK dei colori naturali nello spettro visibile da lunghezze d'onda singole non additive. I colori si combinano per dare origine alla luce bianca, oppure si combinano selettivamente per dare origine a tutti i colori visibili. I colori sono correlati alle lunghezze d'onda in nanometri, e possono essere facilmente convertiti in frequenza, energia in joule o elettronvolt usando un convertitore online. oppure con gli strumenti Galaxy Color Zil o <a href="http://www.galaxygauge.com/p_sci_sci.html">Specura</a>.<br><i>Numero di colori: 12</i></p>

<p><b>Galaxy Blackbody Spectrum:</b> quando un oggetto viene riscaldato e la sua temperatura aumenta, il colore di un emettitore ideale cambia in base allo spettro del corpo nero (Blackbody Spectrum). La temperatura di una stella, di un metallo riscaldato o di un altro oggetto pu&ograve; essere approssimativamente determinata dal suo colore nello spettro del corpo nero. I colori sono legati alla temperatura Kelvin, che pu&ograve; facilmente trasformata in gradi Fahrenheit o Celsius dagli appositi calcolatori online.<br><i>Numero di colori: 16</i></p>

<p><b>Galaxy Pocket Color&trade; Map:</b> questa raccolta corrisponde ai colori sullo strumento per colori CMYK <a href="http://www.galaxygauge.com/p_col_sml.html">Galaxy Pocket Map</a>.<br><i>Numero di colori: 168</i></p>

<p><b>Galaxy Color Zil&trade; Main:</b> questa raccolta presenta incrementi del 25% per ogni colore nel modello CMYK. Inoltre ha una raccolta pastello con incrementi pi&ugrave; graduali per colori tenui, con incrementi del 10%. Questa raccolta corrisponde agli strumenti di predizione <a href="http://www.galaxygauge.com/p_col_clz.html">Galaxy Color Zil</a>.<br><i>Numero di colori: 625</i></p>

<p>Oltre agli strumenti professionali come cataloghi stampati o misuratori per designer, Galaxy Gauge offre anche alcuni interessanti <a href="http://www.galaxygauge.com/p_etc_fre.html">download gratuiti</a> per gli utenti di Scribus, tra cui una guida per la calibrazione del colore (PDF), file che possono essere usati per la <a href="cms2.html">calibrazione di periferiche</a>, o una barra colore CMYK (EPS) che pu&ograve; essere usata in alternativa alla barra per la calibrazione dei colori presente all'interno di Scribus.</p>
<br>
<br>
</body>
</html>
