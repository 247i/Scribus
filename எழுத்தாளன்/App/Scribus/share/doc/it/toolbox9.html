<html>
<head>
        <meta http-equiv="Content-Type" content="text/html; charset=UTF-8"/>
        <title>Inkscape</title>
</head>
<body>
<h2>Inkscape</h2>

<p>Inkscape &egrave; rapidamente divenuto uno dei pi&ugrave; importanti strumenti open source per la grafica vettoriale o l'&ldquo;illustrazione&rdquo;. Gli sviluppatori di Inkscape hanno compiuto grandi sforzi per aderire fedelmente alle specifiche tecniche del formato SVG elaborate dal W3C. Le versioni pi&ugrave; recenti hanno fatto molti progressi e contengono un'ampia gamma di miglioramenti, tra cui la gestione del colore, uno dei migliori strumenti di tracciamento e molte funzionalit&agrave; che rendono pi&ugrave; facile la vita ai grafici. Come per Scribus, le capacit&agrave; di Inkscape possono facilmente essere estese tramite script in Python.</p>

<table width="90%"><tr><td align="center"><img src="images/tb-inkscape.png"></td></tr></table>

<p>Inkscape ha un'interfaccia utente facile da usare, con ampi suggerimenti e un paio di corsi pratici sul disegno vettoriale veramente ben fatti. Quasi ogni funzione pu&ograve; essere attivata con tasti di scelta rapida (l'elenco &egrave; lungo quasi dieci pagine!). Come per Scribus, gli sviluppatori di Inkscape correggono gli errori rapidamente, e sono molto aperti a suggerimenti per nuove funzioni e miglioramenti.</p>

<p>Ma il meglio di Inkscape &egrave; la sua fedelt&agrave; alle specifiche tecniche SVG. Non &egrave; perfetto; nessuna applicazione lo &egrave;; ma le immagini SVG create con Inkscape sembrano funzionare meglio della media con altre applicazioni SVG, anche rispetto a quelle create con applicazioni commerciali costose.</p>

<p>Nella maggior parte dei casi, le immagini SVG create con Inkscape vengono importate facilmente in Scribus. Vi sono alcune caratteristiche del formato SVG che Scribus non &egrave; ancora in grado di gestire (come i motivi o le ombreggiature), ma nel 99% dei casi &ldquo;It Just Works&trade;&rdquo;. Se un file non sembra essere importato correttamente in Scribus, provate a salvarlo in &ldquo;Plain SVG&rdquo; in Inkscape.</p>
<p>Per altre informazioni leggete la pagina sull'<a href="scribus-svg.html">importazione di SVG</a>.</p>
</body>
</html>
